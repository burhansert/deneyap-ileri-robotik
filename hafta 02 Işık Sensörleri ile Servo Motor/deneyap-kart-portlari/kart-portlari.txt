*Kırmızı ile gösterilen pinler güç giriş ve çıkışlarını ifade etmektedir. 
*GND olarak belirtilen siyah portlar topraklama amacıyla kullanılmaktadır. 
*Kahverengi portlar (DAC1 ve DAC2) analog çıkışlardır. 
*Turuncu portlar analog girişler, yeşil portlar ise dijital giriş ve çıkışlardır. 
*Dijital portların giriş veya çıkış ayarı kod tanımlamaları üzerinden yapılmaktadır. 
*Mavi ile gösterilen TX ve RX pinleri UART haberleşme için kullanılan alıcı ve verici portlarıdır. 
*Lacivert ile gösterilen SDA ve SCL pinleri I2C haberleşmesi için kullanılmaktadır. 
*Gri ile gösterilen pinler ise SPI haberleşme için kullanılmaktadır.

GND: Sensörlerin ve devre elemanlarının GND veya “-“ uçları bu pine bağlanır ve
topraklama sağlar.
3,3V: Bu pinler 3,3V’luk besleme gerektiren cihazlara bağlanır ve enerji çıkış pinidir.
USB ve Li-Po batarya güç girişi bağlantıları ile kart beslendiğinde DC-VC voltaj
dönüştürücü aracılığıyla 3.3V gerilim ve 1A akım çıkış kapasitesine sahiptir.
5V: Bu pin 5V gerilim ve 0.5A akım çıkışı vermektedir. 5V’luk besleme gerektiren
cihazlara bağlanır ve enerji çıkış pinidir.
VBAT: Harici olarak bağlanan Li-Po bataryanın 3.3V-4.2V arasındaki gerilimini çıkış
olarak vermektedir. Harici bağlanacak üniteleri beslemek için kullanılabilir.

Analog- Dijital Veri ve Pinler
Analog ve dijital veri kavramlarını kısaca açıklamak gerekirse analog veri zamana göre
sonsuz bir değer alan veri türü iken dijital veri genel olarak “var” (1) veya “yok” (0)
bilgisinden oluşur. Örneğin bir arabanın hareketli ya da hareketsiz olması dijital bir veri
gibi düşünülebilecekken arabanın seyir halindeki hızı ise analog bir veridir.
Deneyap Kart’ta aşağıdaki şekilde görüldüğü üzere D0 ile D15 arasında 16 adet dijital
giriş-çıkış pini bulunmaktadır. Bu pinler “0” iken 0V, “1” iken ise 3.3V gerilim değerine
sahip olurlar. Deneyap Kart’taki tüm dijital pinler PTC sigortalar ile kısa devre koruması
altındadır. Burada dikkat edilmesi gereken nokta; Deneyap Kart’taki dijital pinler diğer
bazı mikrodenetleyici kartlardaki gibi 5V gerilim toleranslı değildir.

Deneyap Kart üzerindeki “A0, A1, A2, A3, A4 ve A5” analog giriş pinleridir. 0V ile 3.3V
aralığındaki analog işaretler için giriş pini olarak kullanılmaktadır. Bu pinler, bazı
sensörler ve diğer devre elemanlarından gelen analog veriyi Deneyap Kart’a 0 ile 4095
arasında bir değer alarak aktarırlar. Deneyap Kart üzerindeki analog pinlerden A0 ile
A3 arasındaki pinler sadece giriş pini olarak kullanılırken, A4 ve A5 pinleri dijital
giriş/çıkış pini olarak da kullanılabilir.

Analog çıkış sağlamak için ise Deneyap Kart üzerinde “DAC1 ve DAC2” pinleri
bulunmaktadır. Bu pinler aracılığı ile 0V ile 3.3V aralığında analog sinyal çıkışı
alınabilir. Bu pinler aynı zamanda dijital giriş/çıkış pini olarak da kullanılabilir.

PWM: Deneyap Kart üzerinde analog çıkış verebilmek için tüm dijital pinler (D0 - D15)
“0 ile 255” arasında değerler alarak ve dijital çıkışın frekansını arttırarak analog bir pin
gibi davranırlar. Bu çıkışlara “PWM (Darbe Genişlik Modülasyonu)” çıkışları denir.
Deneyap Kart üzerindeki dijital pinlerin analog çıkışı için PWM pini olarak
kullanılabilmeleri için kodlama esnasında kanal ataması gibi ekstra ayarlamalar
yapılması gerekmektedir. Aşağıdaki gözle ve uygula etkinliklerinde bu ayarlamalar ile
ilgili detaylı bilgiler sunulacaktır. Bunlara ek olarak Deneyap Kart üzerindeki D0 ve D1
pinleri aynı zamanda PWM0 ve PWM1 pinleri olarak ek bir kodlama ayarı
gerektirmeksizin PWM pini olarak analog çıkş için kullanılabilirler.

PWM pinlerinin kullanımına ilişkin bir örnek verilecek olursa normalde bu pinler dijital
çıkış (0-3.3V, HIGH-LOW vb.) üretmesine karşın bu pinlere bağlı olan LED’lerin
parlaklığı analog çıkış verecek şekilde ayarlanabilir. Aşağıda öğrencilerle LED
parlaklığını 5 sn içerisinde maksimum parlaklığa ulaştırıp sönen ve “5 sn” sonra tekrar
yanan bir uygulama gerçekleştirilecektir. LED parlaklığının 5 sn içerisinde maksimum
parlaklığa ulaşması “0” değerinden başlayarak “255” değerine kadar ulaşmasını
gerektirmektedir. “5 sn” içinde sönüp tekrar yanması da bu uygulamanın bir döngü
içerisinde devam edeceğini göstermektedir. Aşağıdaki resimlerde led parlaklık grafiği
ve etkinlik örnek devre şeması görülmektedir.